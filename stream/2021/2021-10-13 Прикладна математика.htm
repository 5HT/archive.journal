<html>
<head>
    <meta charset="utf-8" />
    <meta http-equiv="Content-Type" content="text/html; charset=utf-8" />
    <meta name="viewport" content="width=device-width, initial-scale=1.0" />
    <meta name="description" content="" />
    <meta name="author" content="Maxim Sokhatsky" />
    <title>2021-10-13</title>
    <link rel="stylesheet" href="https://n2o.dev/blank.css" />
    <link rel="stylesheet" href="../../journal.css" />
</head>
<body>
<nav>
    <a href='../../index.html'>5HT</a>
    <a href='../index.html'>TOP</a>
    <a href='#'>2021-10-13</a>
</nav>
<main>
    <section>
    <h3>Прикладна математика</h3>

<p>Цю статтю я вирішив написати аби пролити світло на предметноорієнтованість
   математичних дисциплін через призму власного досвіду. Мені не пощастило (як
   я про це думав колись) у тому, що я опинився в світі, де математика уже
   існувала задовго до мене, проте значною мірою доля щастя була в тім, що
   комп'ютери змінювали математику на моїх очах.</p>

<p>При виборі фалькутету ПМ я керувався елітарним критерієм максимального конкурсу на місце,
   однак (як зрозумів згодом) стратегія немає такого значення, як має воля до всезбагнення.
   Саме вона мені дозволила пережити перші розчарування в моєму освітньому шляху і я почав усвідомлено
   мімікрувати під систему освіти та предмети західного аналітичного духу філософії, як і належить математикам.</p>

<h4>Базовий освітній рівень</h4>

<p>На початкових курсах своєї подорожі я керувався головним чином спадком радянської школи, тому як доступу
   до Інтернету, а тим більше до Шпрінгер видань не було, я зміг скласти на той час достатньо повну бібліотеку
   усього класифікатора УДК 51, яку мені вдалося відновити тільки відносно недавно.
   В умовах тотального розчарування в рядянській педагогічній школі я вимушений був
   сфокусуватися значним чином на програмуванні, а не на математиці. Вже тоді мені стало
   зрозуміло, що запорука якісного середовища математика полягає в якійсній основі.
   Хоча прикладна математика традиційно не фокусується на засобах програмування
   та операційних системах, це направлення мене цікавило з самого першого дня
   першого курсу університету і допомогло пережити складні части наукової зневіри.</p>

<p>&mdash; Формальні логіки<br>
   &mdash; Чисельні методи<br>
   &mdash; Математичний аналіз<br>
   &mdash; Функціональний аналіз<br>
   &mdash; Звичайні диференційні рівняння<br>
   &mdash; Диференційні рівняння в частинних похідних</p>

<h4>Теоретична інформатика</h4>

<p>Якщо коротко описати мій шлях після здобуття ступеня магістра то я би це визначив
   як 10 років укорінення та здобуття впевненості в професії порграміста. За цей час
   вдалося зрозуміти вимоги до властивостей середовищ виконання на виробництві.
   Теоретична інформатика дозволила мені глибше зазирнути у різні школи моделювання обчислень,
   що дало змогу спробувати виконати декілька вправ у написанні середовищ виконання.
   Паралельно гроші на життя приносила робота пов'язана з розвитком більше прикладних бібліотек.</p>

<p>&mdash; Операційні системи<br>
   &mdash; Теорія мов програмування<br>
   &mdash; Теорія масового обслуговування</p>

<p>Фундаментальні поняття комп'ютерних наук, такі як обчислювальність, тотальність, консистентність,
   категоріальна алгебраїчність, розширилися за цей час в моєму розумінні математичною лінгвістикою.
   Визріла впевненість в необхідності зафіксувати особливий набір мовних засобів, в рамках
   цього 10-річного дослідження в області теоретичної інформатики, що дозволили
   би побудувати фундамент для моделей які вивчає прикладна математика. Зараз для мене
   теоретична інформатика і є математичною лінгвістикою, завдання якої конструювати
   формальні мови з необхідними властивостями для математичних обслатей.</p>

<h4>Прикладна математика</h4>

<p>Прикладна математика зараз сприймається як все, що я можу порахувати на комп'ютері,
   а особливо задачі які опимально обчислюють на границі сучасної точності за початковими та граничними умовами.
   За цей час спектр математичних моделей для мене розширився та доповнився
   новими дисциплінами. Наступні 10 років я провів більше займаючись формальною математикою та
   філософією і лише мріяв вернутся в часи базової вищої освіти повністю переглянувши усі математичні
   засоби та їх взаємодію.</p>

<p>&mdash; Алгебраїчна топологія<br>
   &mdash; Диференціальна геометрія<br>
   &mdash; Гомотопічна теорія типів<br>
   &mdash; Теорія топосів</p>

<p>Як би я не хотів вирватися з лап прикладної математики в межі чистої та формальної математики
   чи формальної філософії думки завжди повертаються у прикладну математику. Прикладна математика
   в моєму розумінні це чиста математика сформульована формальними методами з метою
   точної (в таких випадках як логіка, чи символьні обчислення) чи наближеної калькуляції.
   Наближене обчислення у свою чергу передбачає додатковий апарат у вигляді теорем та теорій,
   який доводить збереження властивостей та корекність моделі при наближених обчисленнях.
   Таким чином чистий математик, який вирішив застосувати певну математичну теорію та порахувати
   в рамках її обчислювальної моделі певний клас формул, вже перетворюється на прикладного математика.</p>

<p>Хоча найабстрактніша чиста математика не оперує конкретними моделями,
   а лише їх сигнатурами і метамоделями сигнатур (та вище), у ній теж є обчислення &mdash; це точні обчислення логіки (доведення теорем),
   в даному випадку гомотопічної теорії типів, особливого виду логіки який підходять як основна мова
   для усієї математики. Цей предмет (який вивчає основну мову математики) як і усі логіки можна віднести
   до прикланої математики (логічні числення), а також і до теоретичної інформатики (яка
   необхідна для побудови математичної мови-інструменту). Також можна
   класифікувати цей предмет як формальну філософію, тому що для прикладного формального філософа ця
   мова є єдиним необхідним інструментом, на відміну відміну від інших прикладних математиків,
   які зазвичай використовують додатково потужні прикладні теорії (алгтоп та дифгеом) або їх частини.</p>

<p>Оскільки (математичний) твір написаний на (формальній) мові потребує форми,
   з давна математики використовували літературний жанр у її якості. Це певного роду
   напів-формальна напів-людська мова, базис якої зводиться до кванторів:
   "для всіх х, таких що ..." та "існує таке х, що ...". Математика як одна з філософських
   дисциплін (серед яких також музика, образотворче мистецтво, література, этика)
   це певна форма поезії яка працює виключно з простором на абсолютному рівні. Без проміжків,
   без узагальнень і апроксимацій нелінійних динамічних систем, лише абсолютна фібраційна
   тотальна логіка простору. Такі (математичні) вірші з давніх давен цінувалися (філософами)
   високо, а їх створення супроводжується не тільки майже езотеричною традицією але і
   інтегровано в те, що ми зараз називаємо науковим методом пізнання реальності (з метою
   отримання максимального задоволення максимальний проміжок часу). Велике мистецтво
   в таких творах показати сутність сприйняття та дати авторський коментар (відповідної глибини),
   хоча самі теореми теж є самостійним об'єктом творчості.
   </p>

<p>З появою формальної верифікованої математики (1968) літературна форма математики
   розширилися та доповнилася тим, що вивчає теоретична інформатика &mdash; програмним продуктом,
   який можна скачати та поставити, у якому є своє обчислювальне середовище, своя мова програмування,
   своя базова бібліотека та приклади програм (теореми). Але на відміну іншої філософської
   дисципліни, ігрової індустрії, культура верифікованої математики не набула таких масштабів
   стандартизації як ISO стандарти з урегулювання складних інформаційних
   систем включно з Інтернетом. Можна сказати, що сучасні чисті математики обмежують себе
   чисто філософськими інструментами &mdash; системами доведення теорем (Agda, Lean) і тішуться з того;
   у той час, як прикладі математики зосереджені або в математичних спеціалізованих пакетах
   Mathematica, Mapple, Mathlab, GAP або з підручних засобів на Github будують MVP моделі
   та оформляють це у вигляді Jupyter блокноту. Культура блокнотів достатньо непогане поєднання
   літературного жанру з образотворчим мистецтвом візуалізації даних (як це маніфестується у системі Processing).
   І чисті і прикладні сучасні математики використовують TeX як де-факто стандарт
   при класичній літературній публікації (творів мистецтва), а самі програмні продукти або MVP моделі
   є лише артефактами такої публікації. Лише ті твори (праці) знаходять певну стандартизацію,
   коли доходять до офіційних пакетів для публічних пакетних менежерів певних мов
   програмування (як OCaml Scientific Computing). Певну культуру в сенсі цифрової
   публікації здобули формальні операційні системи та формальні мови програмування,
   вийшовши з теоретичної інформатики, однак культура прикладної математики досі не дозволяє
   говорити про замкнене середовище (наприклад Mirage юнікернел) у якому міститься
   достатня кількість мовних засобів для створення мов та систем (Yacc, Lexx), для символьних обчислень (Axiom),
   для логік та систем доведення теорем (Lean), для програмування (OCaml), для тензорного числення (GPU),
   для паралельних та узгоджених систем (Erlang), для імітаційного моделювання (Simulink)
   для публікації літературних математичних творів (TeX), для блокнотів (Jupyter).
   Екосистеми теоретичної інформатики французької та британської шкіл (OCaml, Haskell) які мають спорідненість та здатність вистояти перед
   викликами уніфікованого середовища прикладного математика дозволяють уже зараз оптимістично дивитися в майбутнє прикладної математики.</p>

   <br><center>&dot;</center>

   </section>
</main>
<footer>Namdak Tonpa <span class="heart">&nbsp;❤&nbsp;</span> 2009—2021</footer>
</body>
</html>
